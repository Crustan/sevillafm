---
id: 244
title: 2.7 Oktober
date: 2014-07-16T16:01:39+00:00
author: Crustan
team: sevilla
path: /2-7-oktober/
---

- PRIMERA DIVISIÓN | Murcia, b | 6-0 | Jerônimo (3), Cortés, Navas, Moreno
- PRIMERA DIVISIÓN | Real Sociedad, b | 5-2 | Navas (2), Jerônimo (2), De Masi (sj)
- PRIMERA DIVISIÓN | Mallorca, b | 4-1 | Jerônimo (3), Navas
- CHAMPIONS LEAGUE | Club Brügge, h | 5-0 | Ruiz (2), Torres (2), Prieto
- PRIMERA DIVISIÓN | Albacete, h | 5-0 | Moreno, Botvinjev (sj), Jerônimo, Torres (2)

### Primera División

På förhand såg oktober väldigt lätt ut, vilket det också blev. Vi har spelat strålande fotboll så här långt, och vi lyckades alltså göra hela 25 mål på oktobers fem matcher. Ändå vilade vi många spelare i några matcher. Cruz skadade sig mot Sociedad efter en strålande halvlek, vilket höll honom borta resten av månaden. Navas gick sönder mot Mallorca och missade mötena mot Brügge och Albacete. Försvaret har verkligen varit stabilt, och inga slarviga misstag har gett motståndarna några fördelar. Vi leder nu ligan och det känns faktiskt som att vi har ryckt, även om försprånget bara är tre poäng ner till Real Madrid, som tillsammans med Atlético och Valencia har fått en bra inledning på säsongen. Dåligt går det däremot för Barcelona, Betis och Zaragoza, som ligger på tolfte, 13:e och 14:e plats. Zaragoza går riktigt illa, och jag förstår absolut inte Fernández beslut att peta fjolårets succéman Miranda ur startelvan. Skytteligan leds av Navas och Jerônimo, båda nio mål.

### Champions League

Endast en match, men där visade flera spelare att de också kan. Största överraskningen var Ruiz som känsligt smekte in två långskott i krysset. Även Prieto fick göra mål, bra för hans självförtroende. Ligger solklar etta med maximala nio poäng, och Brügge ligger hjälplöst sist. Porto och Kiev ligger däremot på samma antal poäng, och det kan visa sig bli en riktig rysare här, om de spelar oavgjort även nästa match. Porto borde dock kunna fixa detta under press. I övriga grupper ser det bra ut för de spanska lagen, som alla just nu är vidare. Bilbao har som oss vunnit alla tre matcher. Frågan är om Inter är lika förlåtande på hemmaplan. I grupp F har Partizan chockstartat, men jag undrar hur länge de håller Roma, Arsenal och Ajax bakom sig.

<figure>
  <img src="../images/llorente.png" alt="llorente"  />
  <figcaption><strong>LLORENTE</strong> skjuter Athletic Bilbao vidare i Champions League.</figcaption>
</figure>

### Månadens spelare

Inget snack om saken. Två hattrick och ytterligare tre mål. Jerônimo nätade nio gånger på fyra matcher (spelade ej mot Brügge). Betygen 10-9-10-9 för honom högre upp i betygsligan. Moreno fick mycket speltid och var riktigt bra. Två mål och två assist, plus en jäkla massa löpningar för att öppna upp försvaret. Målvakten Anderson var även den här månaden bland de bästa. Hans målvaktsspel går från klarhet till klarhet, och ger stabilitet åt hela laget.

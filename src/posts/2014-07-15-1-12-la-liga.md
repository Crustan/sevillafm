---
id: 125
title: 1.12 La Liga
date: 2014-07-15T14:08:38+00:00
author: Crustan
team: sevilla
path: /1-12-la-liga/
---

Tillbaka från ett lyckat landslaguppehåll för de flesta Sevillaspelarna var det åter dags för ligan och nu Levante som stod för motståndet. Bäst i landslagen hade det gått för de sex spanjorer som var uttagna, i synnerhet debutanten Albert Cruz som nätade i sin första landskamp. Landslagspelet verkade sitta i, för redan efter 33 sekunder prasslade nätet på Jesús Navas-vis. Och Navas, i sitt livs form, nätade ytterligare tre gånger och tog därmed klivet upp på förstaplatsen i skytteligan, framför Torres och Levantes tvåmålskytt Tiago Pavi.

Real Madrid utklassades enkelt, samtidigt som månadens spelare Cruz höll i taktpinnen. Nästa Real-lag var Sociedad, och återigen släppte Zattin in enkla mål mot ett sämre lag. Någonting säger mig att den killen har svårt med omdömet. Blir nog till att hitta en ny målvakt nästa sommar.

##### Levante 2-6 Sevilla

- Målskyttar: Jesús Navas x4, Fernando Torres, Jerônimo
- Matchens spelare: Jesús Navas

##### Sevilla 5-1 Real Madrid

- Målskyttar: Albert Cruz, Jerônimo, Anderson, Fernando Torres, Jesús Navas
- Matchens spelare: Anderson

##### Real Sociedad 3-3 Sevilla

- Målskyttar: Anderson, Fernando Torres, Jerônimo
- Matchens spelare: Jerônimo

<figure>
  <img src="../images/cruz.png" alt="cruz"  />
  <figcaption><strong>SUPERLÖFTET CRUZ</strong> har tagit klivet redan nu.</figcaption>
</figure>
      
Med Leo Franco tillbaka i målet efter sjukdom kändes laget åter stabilt och Espanyol avfärdades enkelt med 3-0. Inför matchen mot Villarreal hade vi spelat 36 ligamatcher i rad utan förlust. Självklart sätter vår bortamatch-mot-mittenlag-skräck in, och vi spelar så illa som det bara går. Jag fattar allvarligt talat inte vad som far i spelarna i dessa matcher. Ingenting funkar, och varje skott motståndarna får lyckas gå in. Någonting är det som inte stämmer, och så här kan det inte hålla på när man är regerande mästare.

Året avslutades med tre matcher mot ligans tre sämsta lag (lovande inför slutstriden, huh?) och trots mediokert spel lyckades vi gå segrande ur de två första striderna ganska klart, medan den tredje matchen blev riktigt nyårsgodis för Sevillafansen.

##### Sevilla 3-0 Espanyol

- Målskyttar: Jesús Navas x2, Albert Cruz
- Matchens spelare: Anderson

##### Villarreal 3-2 Sevilla

- Målskyttar: Jesús Navas, Jerônimo
- Matchens spelare: Jerônimo

##### Sporting Gijón 1-3 Sevilla

- Målskyttar: Jesús Navas x2, Jerônimo
- Matchens spelare: Jerônimo

##### Sevilla 5-1 Murcia

- Målskyttar: Jesús Navas x2, Jerônimo, Albert Cruz, Fernando Torres
- Matchens spelare: Dani Alves

##### Sevilla 5-0 Eibar

- Målskyttar: Anderson, Jesús Navas x2, Alberto Roldán, Fernando Torres
- Matchens spelare: Adriano

| Pos | Lag       | M   | V   |  O  |  F  |  MS | P   |
| --- | --------- | --- | --- | --- | --- | --- | --- |
| 1   | Sevilla   | 18  | 12  | 5   | 1   | +42 | 41  |
| 2   | Zaragoza  | 17  | 12  | 3   | 2   | +19 | 39  |
| 3   | Atlético  | 18  | 11  | 3   | 4   | +13 | 36  |
| 4   | Bilbao    | 18  | 9   | 5   | 4   | +14 | 32  |
| 5   | Deportivo | 17  | 10  | 1   | 6   | +5  | 31  |

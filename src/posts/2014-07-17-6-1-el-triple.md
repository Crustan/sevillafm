---
id: 449
title: 6.1 2019/20 El Triple
date: 2014-07-17T07:46:37+00:00
author: Crustan
team: sevilla
path: /6-1-el-triple/
---

Äntligen säger jag bara. Vilken säsong vi har haft. Äntligen fick jag ta trippeln med Sevilla. Och hur vi tog den sen. På hela året förlorade vi faktiskt bara fyra matcher. Och dessutom bara tre oavgjorda. Säsongen började med seger i europeiska supercupen mot Milan. Säsongen inleddes fantastiskt resultatmässigt. Vi hade en del svårigheter med spelet och uddamålssegrar var ingen ovanlighet. Trots det radade vi upp vinsterna. Vi vann faktiskt 18 ligamatcher i rad, och vi spelade ytterligare sju stycken innan första förlusten inkasserades. Då var vi inne i mars. Vi hade tidigare bara förlorat den betydelselösa sista gruppspelsmatchen i Champions League mot Sporting. Men ändå kändes säsongen väldigt konstig. Vi hade ingen riktig målskytt som drog iväg i skytteligan. Cortés, Montes och Jerônimo följdes åt men utan att utmärka sig egendomligt. Försvaret var dock riktigt bra i år, trots unga mittbackar när både Digard och Maduro (utlånad) försvunnit. Aragón och Palmer skötte sig utmärkt hela året. De drog inte heller på sig utvisningar i den mängd vi tidigare gjort. Kanske en anledning till de goda resultaten.

Real Madrid spräckte i alla fall drömmen om ett obesegrat år i ligan, och i matchen därpå förlorade vi chockartat mot superjumbon Xerez, 0-1. Här inleddes en liten formsvacka för oss. Främst var det Cortés som föll bort från spelet. Vissa matcher fick han bara ett enda avslut mot mål. Vi tog ändå poäng och ligan kändes hela tiden säker, tack vare försprånget vi hade efter 25 matcher utan förlust. Jag stuvade om lite i taktiken och gick ner på en rak 4-4-2, samtidigt som jag gav Cortés en mer deltagande roll. Det här gjorde att vi tog tag i spelet igen och Cortés kunde tillslut vinna skytteligan för tredje året i rad. [tabell](../images/tabell2020.png).

Som sagt tog vi trippeln, men lägger man till VM för klubblag så blir det en kvadruppel. Copa del Rey gick riktigt bra och vi gick igenom turneringen med idel vinster. Sociedad besegrades i finalen med 3-2. Champions League var också fullspäckad med vinster, förutom matchen mot Sporting. Resten av matcherna blev riktigt lätta. Eller vad sägs om sammanlagt 9-2 mot Roma, 6-0 mot Milan, 8-2 mot Arsenal för att tillslut vinna med 2-0 i finalen mot United.

### Årets plus:

Trippeln

18 raka segrar/25 utan förlust.

7-0 i ligaavslutningen mot Zaragoza.

Generationsväxling i backlinjen.

### Årets minus:

Cortés målsvacka under våren.

Endast 1 poäng mot rivalerna Betis.

De sex ligamatcher som inte slutade med seger.

Att gedigna &#8221;diamanten&#8221; fungerade sämre under en period.

Återkommer med en analys av spelarna...

---
id: 235
title: 2.5 September
date: 2014-07-16T15:32:58+00:00
author: Crustan
team: sevilla
path: /2-5-september/
---

- PRIMERA DIVISIÓN | Tenerife, h | 3-0 | Torres, Navas (2)
- CHAMPIONS LEAGUE | Porto, b | 4-1 | Cruz, Anderson, Torres, Jerônimo
- PRIMERA DIVISIÓN | Atlético, b | 4-0 | Torres, Navas (3)
- PRIMERA DIVISIÓN | Barcelona, h | 2-1 | Roldán, Riera
- PRIMERA DIVISIÓN | Málaga, h | 1-1 | Torres
- CHAMPIONS LEAGUE | Dinamo Kiev, b | 4-1 | Taiwo, Torres (2), Jerônimo

### Primera División

Årets La Liga inleddes mot nykomlingarna Tenerife, för att sedan gå vidare med Atlético och Barcelona, innan ett andalusiskt derby avgjordes. Vi inledde också riktigt bra, och vann relativt enkelt. Men mot Málaga tog det stopp. Det är något med Málaga som gör att vi underpresterar. Ett tidigt mål av Málaga orsakade någon form av blackout. Kanske visade jag ett tecken på underskattning, och spelarna gick in oseriöst när tre icke ordinarie spelare fick chansen. Känns tungt att man ska behöva spela med de bästa varje match i så fall. Men vad gör detta när man dänger till Atlético så det ryker om det. Speciellt efter ännu en satsning av dem under sommaren. Vi ligger nu fyra med en match mindre spelad. Men bara två poäng efter topptrion, som alla ligger på tolv poäng efter fem matcher. Vi är dessutom enda obesegrade laget hittills.

### Champions League

Om förra årets Champions League-grupp var lätt så var årets definitivt tuffare. Nu fanns lag som kunde konkurrera om förstaplatsen, men också chocka och peta ner en på tredjeplats om man inte skärpte sig ordentligt. Club Brugge var det klart svagaste laget, men har nog kapacitet att plocka några poäng. Dinamo Kiev kan skrälla med alla dessa importerade brasilianer. 16 stycken har man totalt, även om sju spelar i reservlaget. Kleber och Rômulo på topp kan helt klart ställa till med besvär. Svåraste laget är självklart Porto, som senaste två åren vunnit UEFA-cupen. De tippas faktiskt som en av favoriterna till Champions League-titeln i år. Porto har faktiskt bra erfarenhet av Kiev. Detta är tredje året i rad som Porto planerar att slå ut ukrainarna. Stjärnorna i Porto är främst Vaz Te, Danilo, Leandro och Ibson. Men efter två raka 4-1-segrar kändes även detta Champions League-år bra. Kanske blir det lättare än förväntat.

<figure>
  <img src="../images/taiwo.png" alt="taiwo"  />
  <figcaption><strong>TAIWO</strong> gjorde mål på straff mot Kiev.</figcaption>
</figure>

### Månadens spelare

Fernando Torres har gjort mål i alla matcher utom en den här månaden. Sex mål på sex matcher har varit rejält övertygande. Formen från fjolåret håller i sig. Betygsnitt på 8.33 i september. Jesús Navas hade en riktig formtopp de två första ligamatcherna. Två mål mot Tenerife och sedan sänkte han på egen hand Atlético med ytterligare tre. Formen avtog dock mot slutet. Tredje spelaren som är värd att nämnas här är nye Anderson. Riktigt bra mot både Atlético och Barcelona, och höll även nollan mot Tenerife. Stor anledning till att ligan gått så bra. Inget av de två målen som han släppt in går att lasta honom för.

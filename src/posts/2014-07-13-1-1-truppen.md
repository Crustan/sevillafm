---
id: 32
title: 1.1 Truppen
date: 2014-07-13T17:19:18+00:00
author: Crustan
team: sevilla
path: /1-1-truppen/
---

###### Nr. | Namn | Ålder | Position | Trupp

##### Porteros

- <img class="flag" src="../images/arg.png" />1 | Leo Franco | 36 år | Målvakt | A
- <img class="flag" src="../images/ita.png" />19 | Alan Zattin | 26 år | Målvakt | A
- <img class="flag" src="../images/esp.png" />21 | Sergio Alarcón | 23 år | Målvakt | U18

**Leo Franco** har varit given i målet de senaste åren, men faktum är att han är 36 år gammal och det är snart dags för en ny målvakt att ta över. **Alan Zattin** värvades inför förra säsongen som en framtida ersättare, och gjorde bra ifrån sig de matcher han stod förra året. Han hade en period då han var trött på att nöta bänk, men fick lite speltid på slutet av säsongen och är nu med och kämpar om förstaplatsen. **Sergio Alarcón** har trots sin ålder på 23 förpassats till U18-laget (B-laget spelar inga matcher) och agerar endast backup till målvakterna, om någon skulle gå sönder.

<figure>
  <img src="../images/leo-franco.png" />
</figure>

##### Defensas

- <img class="flag" src="../images/bra.png" />4 | Daniel Alves | 31 år | Högerback | A
- <img class="flag" src="../images/bra.png" />18 | Renato | 35 år | Högerback | A
- <img class="flag" src="../images/esp.png" />24 | Rafael Riera | 21 år | Högerback | A
- <img class="flag" src="../images/bra.png" />16 | Adriano | 29 år | Vänsterback | A
- <img class="flag" src="../images/nga.png" />3 | Taye Taiwo | 29 år | Vänsterback | A
- <img class="flag" src="../images/fra.png" />22 | Didier Digard | 27 år | Mittback | A
- <img class="flag" src="../images/ned.png" />14 | Hedwiges Maduro | 29 år | Mittback | A
- <img class="flag" src="../images/esp.png" />5 | Carlos Marchena | 34 år | Mittback | A
- <img class="flag" src="../images/esp.png" />– | Javier Álvarez | 19 år | Mittback | U18
- <img class="flag" src="../images/esp.png" />62 | Angelo Cossu | 17 år | Mittback | U18
- <img class="flag" src="../images/esp.png" />63 | Salvatore Grossi | 16 år | Mittback | U18
- _<img class="flag" src="../images/esp.png" />2 | José Melero | 18 år | Mittback | U18 | Utlånad till Córdoba_
- _<img class="flag" src="../images/esp.png" />– | Antonio Aragón | 18 år | Mittback | U18 | Utlånad till Córdoba_
- _<img class="flag" src="../images/esp.png" />– | García | 19 år | Mittback | U18 | Utlånad till Levante_

Klubben har under de senaste åren varit fått fram en hel del mittbackar som imponerat i U18-laget, och i och med försäljningen av **Miranda** i somras öppnas plats för de fem mittbackar i U18 som är aktuella för matcher med A-laget. De tre mittbackar som håller till i A-laget håller mycket hög klass, även om **Marchena** börjar bli till åren. **Maduro** är en mittback med stort mod och tvekar inte en sekund i närkamperna. Platsen bredvid honom varierar mellan Marchena och **Digard**. Framtiden ser dock ljus ut för mittlåset.

Ytterbackarna är något ålderstigna, men håller högsta världsklass. Stjärnan är 31-årige **Dani Alves**, som i många ögon ses som den bästa högerbacken i världen. Efter tolv säsonger i klubben är han självskriven som lagets ledare och lagkapten. På andra kanten spelar oftast landsmannen **Adriano** som gjort tio säsonger för klubben. Båda är väldigt offensiva och bidrar med många assist. Det gör även **Taiwo** som håller jämn klass med Adriano, och de samsas om vänsterbacksplatsen utan problem. Bakom dessa tre ordinarie finns **Rafael Riera** som förväntas ta över efter Dani Alves, och som redan under förra året spelade 17 matcher i Alves frånvaro, samt **Renato**, en favorit i klubben som dock är 35 år gammal nu och oftast ser matcherna från läktaren. Kan även spela som mittfältare.

<figure>
  <img src="../images/alves.png" alt="alves" />
</figure>

##### Medios

- <img class="flag" src="../images/esp.png" />23 | Óscar Padilla | 20 år | Defensiv mittfältare | A<br/>
- <img class="flag" src="../images/esp.png" />6 | Alberto Roldán | 21 år | Defensiv mittfältare | A<br/>
- <img class="flag" src="../images/esp.png" />20 | Francisco José Ruiz | 21 år | Defensiv mittfältare | A<br/>
- <img class="flag" src="../images/esp.png" />17 | Albert Cruz | 20 år | Högermittfältare | A<br/>
- <img class="flag" src="../images/bra.png" />8 | Anderson | 26 år | Vänstermittfältare | A<br/>
- <img class="flag" src="../images/esp.png" />25 | Ángel Moreno | 19 år | Yttermittfältare | A<br/>
- <img class="flag" src="../images/uru.png" />13 | Rubén Ariel Olivera | 31 år | Yttermittfältare | A<br/>
- <img class="flag" src="../images/bra.png" />10 | Jerônimo | 28 år | Släpande anfallare | A<br/>
- <img class="flag" src="../images/esp.png" />65 | David Márquez | 16 år | Högermittfältare | U18<br/>
- <img class="flag" src="../images/esp.png" />– | Roberto Tassi | 17 år | Högermittfältare | U18<br/>
- <img class="flag" src="../images/esp.png" />– | Francisco Herrera | 15 år | Central mittfältare | U18<br/>
- _<img class="flag" src="../images/esp.png" />– | Antonio Padilla | 20 år | Vänstermittfältare | A | Utlånad till Ejido_
- _<img class="flag" src="../images/esp.png" />– | José Luis Mendoza | 19 år | Högermittfältare | U18 | Utlånad till Xerez_
- _<img class="flag" src="../images/esp.png" />– | Patrick Rodrigues | 17 år | Central mittfältare | U18 | Utlånad till Córdoba_

Mittfältet måste ses som den starkaste lagdelen, då den bidrar oerhört mycket till både anfallspel och försvarspel. Lagets två stöttespelare, **Jerônimo** och **Anderson**, är så givna som det bara går. Utan de två försvagas laget ganska mycket. Som defensiva mittfältare har vi tre egna produkter i **Alberto Roldán**, **Francisco José Ruiz** och **Antonio Padilla**. Roldán är riktigt stabil och även en säker straffskytt. Ruiz får spela en del, och det känns nästan synd att Padillas kvaliteter inte kan tas om hand på rätt sätt. En utlåning känns bäst för honom.

Till höger har det varierat senaste åren, främst mellan den nu sålde **Medina** och uruguayanen **Olivera**. Olivera var ordinarie hela förra säsongen, och Medina tröttnade. Olivera är dock 31 år gammal och någon av **Cruz**, **Mendoza**, **Moreno**, **Márquez** och **Tassi** måste ta klivet inom två-tre säsonger. Cruz spelade hela förra säsongen i A-laget och ligger närmast platsen bakom Olivera, även om unga David Márquez jämförs med legendaren **Gaizka Mendieta**. Den andra brodern **Padilla** har ett tufft jobb att konkurrera med Anderson, och utlåning är det enda som gäller. 15-årige **Herrera** är mycket lovande och spås en lysande karriär. Och är det någon klubb som kan handskas med talanger är det Sevilla.

<figure>
  <img src="../images/anderson.png" alt="anderson" />
</figure>

##### Delanteros

- <img class="flag" src="../images/bra.png" />11 | Luís Fabiano | 33 år | Anfallare | A<br/>
- <img class="flag" src="../images/esp.png" />15 | Jesús Navas | 28 år | Anfallare | A<br/>
- <img class="flag" src="../images/esp.png" />7 | Carlos Prieto | 19 år | Anfallare | A<br/>
- <img class="flag" src="../images/fra.png" />12 | Florent Sinama-Pongolle | 29 år | Anfallare | A<br/>
- <img class="flag" src="../images/esp.png" />9 | Fernando Torres | 30 år | Anfallare | A<br/>
- <img class="flag" src="../images/esp.png" />67 | Fernando Cortés | 17 år | Anfallare | U18<br/>
- _<img class="flag" src="../images/esp.png" />– | Miguel Ramos | 18 år | Anfallare | U18 | Utlånad till Córdoba_

Anfallet är väldigt rutinerat, då alla A-lagsanfallare passerat 28 år. **Jesús Navas** har spelat i Sevilla i hela sitt liv, men det är först under senare år som målskyttet har fungerat som det ska. Navas gillar att utmana och har både snabbhet och teknik. Han spelar i rollen som ofta byter plats med **Jerônimo** under matcherna, vilket betyder att han spelar en hel del som släpande anfallare, även om ursprungspositionen är renodlad anfallare. På denna plats spelar oftast **Sinama-Pongolle** när Navas inte finns tillgänglig.

På den andra platsen spelar spanska landslagets fixstjärna **Fernando Torres**, som inhandlades inför förra säsongen för hela €83 miljoner, dvs cirka 760 miljoner kronor. Torres var den person som höll på att ge guldet till Atlético Madrid 2013, men misslyckades i sista omgången och någon månad senare var han klar för seriesegrarna. Förra året gjorde han 19 ligamål, vilket är klart godkänt, med tanke på konkurrensen från **Luís Fabiano**, som tyvärr är för gammal för att ta en ordinarie plats. Men målsinnet finns kvar och han kan vara avgörande i slutskedena i jämna matcher. För framtiden finns tre herrar som producerat i mängder och hjälp U18-laget att vinna ligan fyra år i rad. **Fernando Cortés** ses som den mest lovande, då han jagats av flertalet storklubbar under sommaren. **Miguel Ramos** skaffar A-lagsrutin i Córdoba denna säsong och **Prieto** kommer nog få en hel del chanser, då han imponerat på försäsongen.

<figure>
  <img src="../images/navas3.png" alt="navas" />
</figure>

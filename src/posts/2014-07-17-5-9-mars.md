---
id: 440
title: 5.9 Mars
date: 2014-07-17T00:18:37+00:00
author: Crustan
team: sevilla
path: /5-9-mars/
---

- PRIMERA DIVISIÓN | Villarreal, h | 4-0 | Jerônimo, Cortés, Filippini (2)
- CHAMPIONS LEAGUE | Nantes, h | 3-3 | Rodrigues (2), Torres
- PRIMERA DIVISIÓN | Barcelona, h | 1-1 | Cortés
- PRIMERA DIVISIÓN | Osasuna, b | 1-1 | Montes
- PRIMERA DIVISIÓN | Ejido, h | 2-0 | Cortés (2)
- CHAMPIONS LEAGUE | Lyon, b | 3-2 | Cortés (2), Palmer
- PRIMERA DIVISIÓN | Deportivo, h | 2-0 | Jerônimo, Cortés

### Primera División

Den otroliga formen höll i sig åtminstone till första matchen i mars. Villarreal fick knappt känna på bollen i mötet lagen emellan och vi tog en klar seger. Sen kom matchen som kunde avgöra hela ligan. Sevilla – Barcelona. Vi inledde riktigt bra med några farliga målchanser, men Barcelona tog ledningen efter en dålig rensning av Aragón. Cortés snappade innan halvtid upp bollen från en sjabblande Vanden Borre och kunde kvittera till 1-1. Några mer mål blev det inte och avståndet på fyra poäng stod sig. Nedrigt för oss som hade bästa chansen att komma närmre, men Barça är säkert nöjda. Inte nog med 1-1 mot katalanerna. Osasuna hade ett skott på mål i vår match. Efter fyra minuter, och det satt. Montes kvitterade och sen var det en skandalös galaafton i missade chanser. 25 skott varav 18 på mål totalt, bara Montes gick in. 1-1 mot ett lag som ligger på 15:e plats. Sex poäng upp till Barça börjar kännas ointagligt om vi ska spela såhär. Turligt nog lyckades Osasuna även knäppa Barcelona på näsan då de spelade 0-0 i nästa omgången. Vi däremot gjorde en dålig match mot jumbon Ejido, med bara tio avslut. Tur att Cortés högg till två gånger om. Antingen har bottenlagen verkligen fattat vad vi går för efter så många år, eller så är vi i dålig form. Vi får grymt svårt att komma till vettiga avslut trots massivt spelövertag. Man har väl blivit kräsen med alla stora segrar, och kanske därför känns 2-0 mot Depor för lite. Ljuvligt för sinnet var i alla fall att Málaga chockat Spanien och besegrat Barcelona på Camp Nou. Blaugrana verkar ha svårt med bottenlagen, liksom vi har i vissa fall. En poäng nu och ligan lever igen.

<figure>
  <img src="../images/fans2.png" alt="fans"  />
  <figcaption><strong>FANSEN</strong> kunde fira i samband med vår seger och Barças förlust.</figcaption>
</figure>

### Champions League

Nantes var som sagt redan besegrade på bortaplan vilket gav oss tillfälle att vila de viktigaste spelarna i returen. 3-3 slutade matchen som tog oss vidare till ännu en fransk resa. För i kvartsfinalen lottades vi mot våra gruppmotståndare Lyon. Lyon som rivstartade hemma och jag fick mardrömmar om bortamatchen i gruppen. Palmer tappade bort Kisliy två gånger om tidigt, men Cortés reducering gav oss hopp. Olycksmannen Palmers kvittering kunde inte kommit lägligare än precis innan halvtid. Strax därpå fullbordade Cortés resultatet till 3-2, ett bra resultat borta mot Lyon, som fick vänsterbacken Toma utvisad i andra. Han är väldigt viktig och det blir skönt att slippa honom på Rámon Sánchez Pizjuán.

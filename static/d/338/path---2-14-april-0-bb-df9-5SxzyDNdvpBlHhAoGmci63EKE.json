{"data":{"markdownRemark":{"html":"<div class='match-list2'>\n  PRIMERA DIVISIÓN | Espanyol, b | 0-0 |<br> VM-KVAL: SYDAMERIKA | Bolivia, b| 1-2 | Fred<br> CHAMPIONS LEAGUE | Bilbao, b | 2-3 | Cortés, Moreno<br> PRIMERA DIVISIÓN | Betis, h | 3-1 | Jerônimo, Torres, Cortés<br> PRIMERA DIVISIÓN | Real Madrid, h | 3-3 | Torres (2), Cortés,<br> CHAMPIONS LEAGUE | Juventus, h | 1-0 | Torres<br> PRIMERA DIVISIÓN | Bilbao, b | 1-3 | Navas<br> CHAMPIONS LEAGUE | Juventus, b | 4-3 | Torres, Navas (2), Jerônimo\n</div>\n<h3>Primera División</h3>\n<p>En tuff månad i Primera División med endast en seger på fyra matcher. Det började med att vi inte lyckades få hål på Samir Handanovic i Espanyols mål, trots massiv press. Sen var det dags för derby mot Betis, där vi stod upp som segrare efter 90 minuter. Real Madrid fick tre billiga mål mot oss i första halvlek, men det spelövertag vi hade visade sig leda till en poäng mot ligatvåan i alla fall. Bilbao var revanschsugna efter att vi förintat deras Champions League-drömmar, och spelade ut oss hemma på San Mamés. Men jag gick ändå rätt nöjd från den matchen. Navas gjorde sitt första mål efter 16 mållösa matcher. Hur ser det då ut i resten av ligan efter 34 omgångar? Albacete och Tenerife är redan klara för nedflyttning, och Cádiz lär göra dem sällskap. Real Madrid och Bilbao ligger jämsides på andraplatsen, åtta poäng efter oss. Madrid ligger före på inbördes möten. Deportivo, Atlético och Valencia kämpar om den fjärde platsen till Champions League. Barcelona och Betis spelar för UEFA-cupen.</p>\n<h3>Champions League</h3>\n<p>Vi är inne i de sista faserna utav årets Champions League. Bilbao hämtade inte upp 0-3-underläget, och lämnade turneringen med en sammanlagd 5-3-förlust. I semifinalen ställdes vi mot min förra klubb Juventus. Självklart var det med blandade känslor. I hemmamatchen kom Juventus utan skadade Buffon, vilket kändes som en enorm fördel för oss. Att sen Zlatan blev utvisad gjorde att jag beordrade full offensiv för att få in så många mål som möjligt. Men det stannade vid 1-0, vilket verkligen höll på att straffa sig i returen. Den gamla damen tog ganska snabbt ledningen med 3-0 hemma på Delle Alpi. Jag började tänka i väldigt negativa tankar. De missade målchanserna hemma på Rámon Sánchez Pizjuán rullade om och om igen i huvudet. Men så skedde ett mirakel. Som om Gud var på vår sida började vi skapa och sedan sätta målchanser. Torres började. Navas satte 2-3 som ledde oss vidare. För att säkra finalplatsen slog han in en till, innan Jerônimo punkterade den sammanlagda matchen till 5-3. Nu väntar Champions League-final mot engelska Manchester United den 18:e maj.</p>\n<h3>Månadens spelare</h3>\n<p>Med skador på Cruz, Alves, Anderson och Digard större delen av månaden fick andra spelare göra jobbet. Detta innebar också att resultaten blev lite varierande. Cortés har fått chansen från start i fem matcher, och gjort mål i tre. Han dyker upp när man minst anar det, och avslutar ofta med ackuratess. Torres har som oftast varit ledande framåt, med fem mål mer den här månaden. Kan också nämna här att U18-laget återigen vunnit ligan, efter en snopen andraplacering förra året. Vi visar att vi har Spaniens i särklass bästa ungdomsakademi och ungdomslag.</p>\n<h3>Sydamerikanska VM-kvalet</h3>\n<p>Min första kvalmatch blev inte som jag tänkt mig. Jag pressade på för ett ledningsmål, men Bolivia lyckades med en kontring enligt skolboken ta ledningen. Kanske var det den höga höjden som gjorde att vi började spela dåligt. Men vi hade riktig otur också. Vi fick fördelen att med en straff kunna säkra vinsten för att sedan spela elva mot tio. Istället blev det tvärt om. Vi missade straffen, Fred blev utvisad strax därpå och tio mot tio kunde Bolivia få in ett mål på övertid. 2-1. Leverkusens duktige anfallare Juan Chávez gjorde båda målen. Chávez som jag gjorde mig av med i Sevilla direkt när jag anlände. Han fick ut sin hämnd nu sex år senare. Vi ligger dock fortfarande på andra plats i kvalspelet.</p>\n<img src='/static/fred-af80efd891773dd619a4c5fb5c04bb19.png' alt='fred' class='in-post-img'>\n  \n<span class='img-text'><strong>FRED</strong> &#8211; nästan hjälte, istället syndabock.</span>","frontmatter":{"date":"July 16, 2014","path":"/2-14-april/","title":"2.14 April"}}},"pageContext":{"isCreatedByStatefulCreatePages":false}}